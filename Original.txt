CHP Genel Başkanı Kılıçdaroğlu’na saldırı çirkin ve vahimdi.Ama...Daha da büyük bir tehlike atlatılmış....................Görüntülerde “Evi yakın” sesleri duyulmakta.Ya... Bir Madımak dehşeti yaşansaydı?Ve... Hassasiyeti tetikleyebilecek bir olası saldırının da atlatılışı...Ankara-Çankırı arasındaki Pursaklar ilçesinden olay yerine hareketlenme saptanmış.Abdülkadir Selvi şöyle yazıyor:Kılıçdaroğlu daha büyük bir tehlike atlatmış dememin bir nedeni var.Kılıçdaroğlu evde tutulurken, Akkuzulu Köyü Muhtarı Halil Kökmen, “Kemal Bey’i köyden çıkarmamız lazım. Kalabalıklar geliyor, Pursaklar’dan gelenler varmış” diyor. Tehlikenin büyüdüğü uyarısında bulunuyor. Kılıçdaroğlu’nun saldırıya uğradığı haberi birilerine ulaştırılmış olmalı ki saldırganlara destek vermek için birileri organize olup harekete geçmiş.Kimi zaman saldırı organize olur, kimi zaman saldırıdan sonra organize olunur.Bunun üzerine muhtar, eski Başbakan Yardımcısı ve AK Parti Ankara Milletvekili Emrullah İşler, Ankara Emniyet Müdürü Servet Yılmaz ve Özel Harekât Şube Müdürü Eraslan Er, Kapaklı köyü istikametinden bir çıkış planı yapıp Kılıçdaroğlu’nu tahliye ediyorlar. Tahliye sürecini yöneten isimlerden birisi de Emniyet Genel Müdürü Celal Uzunkaya...Bu tür süreçler kırılma anıdır. Biz karanlık dönemlerin içine bir günde itilmedik. O nedenle, bu sürecin yönetimi çok önemli. Eğer bir kırılma olursa, derin güçler harekete geçer, uyuyan hücreler uyanır, bir de bakmışız ki ülke bir kaosun içine itilmiş.              .....................Yani...Kılıçdaroğlu ve yanındakiler sadece dışarıdaki kalabalıktan ve saldırıyı gerçekleştiren güruhtan kurtarılmış olmuyor, yoldaki daha büyük bir saldırı olasılığı da “güzergâh değiştirilerek” bertaraf ediliyor.“Kapaklı köyü istikametinden” çıkış yapılıyor.Ya Kılıçdaroğlu ve beraberindekiler Pursaklar’dan hareketlenen grupla karşılaşsaydı? Olabilecekleri düşünmek bile kâbus......................Abdülkadir Selvi olayın geçtiği köyün muhtarı Halil Kökmen’le konuşmuş.“Dünden beri tehdit telefonları alıyorum” demiş.“Kılıçdaroğlu’na bunu nasıl yaparsınız? Bunun hesabını soracağız” diye tehdit ediyorlarmış.Halil Kökmen durumu emniyet birimlerine iletmiş......................Selvi bir hatırlatma yapıyor.“Bu ülke, Madımak’tan 3 gün sonra Başbağlar katliamını yaşadı.Birileri, Başbağlar için ‘Madımak’ın rövanşı’ demişti.”Allah korusun...Madımak faciasından sadece 3 gün sonra PKK Erzincan’ın Kemaliye ilçesindeki Başbağlar köyünü basmıştı. PKK’lı caniler 1 saat boyunca propaganda konuşmaları yaptıktan sonra köydeki 28 erkeği kurşuna dizmişti.Aralarında kadınlar ve çocuklar da olan 5 kişinin sığındıkları evleri ateşe vererek yakmışlardı. 33 can almışlardı.Ağzımdan yel alsın.Tekrarlıyorum: “Allah korusun...”Ancak...Böyle duyarlı günlerde ve dumanlı havalarda “karanlık tezgâhlar” Türkiye’yi karıştıracak kanlı senaryoları sahnelemek için zehir saçarlar.....................Atatürk’ümüzün kazandırdığı Cumhuriyet’in simgesi Millet Meclisi’nin 99’uncu kuruluş yıl dönümünü kutladık dün.Bu vesileyle iktidar ve muhalefetiyle, siyasi parti liderleri bir araya geldiler.Bu güzel günde “birlik” psikolojisini yeniden yaşadık.Gün, içten ve dıştan bütün kirli tertiplere karşı omuz omuza olmak günüdür.
Önce...4 şehidimize rahmet, ailelerine, TSK’ya ve ulusumuza başsağlığı diliyorum.Bu saldırıyı yapan PKK’lı katilleri de lanetliyorum......................Onların acısını yaşarken, şehidimiz Yener Kırıkcı’nın cenazesinde, CHP Genel Başkanı Kemal Kılıçdaroğlu’na saldırı Türkiye’nin gündeminde patladı.Kılıçdaroğlu’na, cenaze namazı sonrası, aracına giderken etrafını saran güruh önce sözlü tecavüzde bulundu.Ardından, gazetelerdeki fotoğraflara yansıyan o nefret ifadeli, bütün kasları gerilmiş çirkin surat...Ve...Surat kadar çirkin yumruk...Düşüncenin devre dışı kaldığı yerde şiddet vardır.Oradan görüntüler“lince tam teşebbüs” gibibir kâbus hali.Ne yazık ki güruh ile Kılıçdaroğlu arasında bir tane bile üniformalı güvenlik görevlisi yok.İki jandarma eri 5-6 metre uzaklıkta.Birkaç koruması, yardımcıları ve özellikle danışmanı Deniz Demir kalabalık güruha karşı Kılıçdaroğlu’na siper olmaya çalışıyor.Kılıçdaroğlu’nun yanındaki Genel Başkan Yardımcısı Yıldırım Kaya “Kaburga kırığıyla kurtulabildim” diyor.Zorlukla bir eve alıyorlar Kılıçdaroğlu’nu ve yanındakileri.Evin sahibi bir AK Partili...İçeride 4 çocuğu ve eşi var.Dışarıdaki güruhtan uğultular:“Evi yakın!..”Yumruk büyüklüğünde taşlar atılıyor eve.......................Devreye Milli Savunma Bakanı Hulusi Akar giriyor.Kalabalığı yatıştırmakta etkili oluyor.Gerçi “Mesajınızı verdiniz” sözleri eleştirilmekte...Belki başka ifade formatları da olabilirdi ama o gergin ve duyarlı ortamda “söylemde ve algıda seçicilik” aranmamalı.Kriz yönetimini başarması önemlidir.“Madımak” dramını unutmayalım.Kılıçdaroğlu ve Türkiye siyaseti çok daha vahim olasılıklardan kurtulmuştur......................Olaydan sonra -içerikleri tartışılsa da sonuçta- Cumhurbaşkanı Erdoğan, MHP Genel Başkanı Bahçeli, Cumhurbaşkanlığı Sözcüsü Kalın, İçişleri Bakanı Soylu, Adalet Bakanı Gül ve diğer iktidar önde gelenleri “bu şiddeti kınamışlardır.”Sorumlular gözaltına alınmıştır.Yumruğu atan -Soylu’nun açıklamasına göre- şehit Yener’in yakını Osman Sarıgün AK Parti üyesiymiş.Adli sürecin yanı sıra “kesin ihraç” talebiyle il disiplin kuruluna verilmiş.Bunlar Kılıçdaroğlu’na saldırı olayıyla daha da ısınan kızgın demiri -nispeten- soğutmaya dönük tavırlar......................Böyle bir ortamda YSK “İstanbul’da seçimin iptalini ve yenilenmesini” isteyen AK Parti başvurusunu incelemeye başladı.Karar ne olursa olsun “konu hassas.”Daha üst merci yok, karar kesin.İttifaklardan birinin içine sindirmesi zor olacak.O nedenle, “kızgın demiri daha da ısıtacak söylemlerden kaçınmak ve soğuma sürecine katkıda bulunmakta” yarar var......................23 Nisan Ulusal Egemenlik ve Çocuk Bayramı’nızı kutluyorum. Cumhuriyetimizin kurucusu yüce Atatürk’ümüzü sevgi ve saygıyla anıyorum.
Fethiye, fırsat buldukça gittiğim en güzel tatil yörelerimizden birisi.Doğal güzellikleri, muhteşem tarihi, göz alıcı renkler ve en önemlisi de güler yüzlü insanlarıyla farkındalık yaratıyor.Tarımın da, lezzetlerin de, kültürün de önemli başkentlerinden biri. Tarih boyunca, hep gözden ırak kalmış.İngilizlerin hayatın parçası olduğu, öldüklerinde burada gömüldükleri bir kentti, şimdi onlara Çinliler eklenmiş. Kafanızı nereye döndürseniz bir İngiliz ya da bir Çinli görmeniz mümkün.Geçen yıl, kendi ‘Survivor’ları burada gerçekleşmiş ve ondan sonra gelen sayısı hızla artmış.Çok yakında İngiliz caddeleri, İngiliz menüleri gibi Çin restoranları, Çin caddeleri de olursa hiç şaşırtıcı olmaz.Onlar bizi görmeye geliyor, biz de burada onlarla, gitmesek de, görmesek de, onların ülkesini, kültürünü yaşamaya çalışıyoruz…Kent, son yıllarda biraz eskimiş, biraz da heyecanını kaybetmişti, yeni Belediye Başkanları Alim Karaca ile heyecanları yerine gelmiş.Daha önce Fethiye’nin küçük bir beldesinde görev yapan ve çok sevilen Karaca, dün bana ve Fethiyelilere şu sözü verdi:Fethiye’de ranta asla izin vermeyeceğiz. Fethiye, balkonlarında, caddelerinde, parklarında rengarenk çiçeklerin olduğu, yaşayanıyla turistiyle güler yüzlü mutlu pırıl pırıl bir kent olacak.Olur mu, olur ama yine de görmek gerekir...TarihiFethiye çok eski çağlardan beri önemli bir yerleşim merkezi. Antik dönemde “Işık yurdunun insanları” anlamına gelen Likyalılar bu kente sahip olmuş ve Telmessos adıyla anılmış.Telmessos, M.Ö. 545 tarihinde Perslerin egemenliğine girmiş, M.Ö. 333’te kent Büyük İskender’e teslim olmuştur.Büyük İskender’in ölümünden sonra ise Telmessos bir süre Mısır Kralı Ptalomus’un egemenliğinde kalmış, sonra Roma İmparatorluğu’nun işgaline uğramış.Kentin adı bu dönemde “Uzak diyar” anlamına gelen Meğri (Makri) ismiyle anılmış. Roma İmparatorluğunun bölünmesinden sonra Fethiye,  Doğu Roma/ Bizans İmparatorluğu’nun sınırları içinde kalmış.1282’de Menteşe Beyliği’nin kurucularından Menteşe Bey, Meğri’yi Bizanslıların elinden almıştır. 1424’te ise Osmanlı topraklarına katılmıştır. Osmanlı döneminde halk arasında Beş kaza diye anılan Meğri (Makri); 1874 yılında Menteşe Livasına bağlı bir kaza haline dönüştürülmüş.Cumhuriyet’in kurulmasıyla beraber Muğla iline bağlanan ilçenin ismi 1934 yılında; 1913 yılında Şam’dan havalanarak bir süre sonra Teberiye yakınlarında uçağı düşürülerek şehit olan ilk pilotlarımızdan Fethi Bey’in ismi anısına Fethiye olarak değiştirilmiş.Gezilecek yerlerİşte sizi bir daha, bir daha Fethiye’ye çekecek güzelliklerden bazıları:- Ölüdeniz- Kayaköy  Karmylassos Antik Kenti- Tlos Antik Kenti- Letoon Antik Kenti- Saklıkent Kanyonu- Kelebekler Vadisi- Çalış Plajı- Belcekız PlajıVe daha pek çok yer var. Her gittiğinizde, sanki ilk kez gitmişçesine, keşfedeceğiniz daha pek çok saklı cennet var…Ülkemizde görmeye değer 10 yer sayın deseniz, biri kesin Fethiye olur!..
